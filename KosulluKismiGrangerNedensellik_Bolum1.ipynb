{
 "cells": [
  {
   "cell_type": "markdown",
   "id": "3c4a739f-6994-4b60-9e18-6745bed34b79",
   "metadata": {},
   "source": [
    "**<center>RMarkdown</center>**\n",
    "\n",
    "***Bölüm başlığı***: Başa İkiDiyez (##)  \n",
    "***Satır atla (line breaks)***: satırın sonuna iki boşluk (  )  \n",
    "***Tabloda hücre içinde alt satıra geç***: \\<br> ile.\n",
    "***Metni kalın yap***: İkiYıldız(**)larla sarmala.  **kalın**  \n",
    "***Link veriş***: [https://www.a.com](https://www.a.com)  \n",
    "***Metni ortala***:< center > </ center >larla sarmala  \n",
    "***Oklar***: $\\leftarrow$ $\\rightarrow$ $\\leftrightarrow$\n",
    "\n",
    "***Metni renklendir***:  \n",
    "Çıktı biçimi \"HTML (ioslides)\" seçilirse kullanılması gereken RMarkdown kodu:  \n",
    "Güller <span style=\"color:red\">kırmızı</span>dır, menekşeler <span style=\"color:blue\">mavi</span>.  \n",
    "Çıktı biçimi \"pdf (beamer)\" seçilirse (pdf oluşturmak istenirse) kullanılması gereken RMarkdown kodu (LaTeX syntax'ı kullanılır):  \n",
    "Güller \\textcolor{red}{kırmızı}, menekşeler \\textcolor{blue}{mavi}dir.\n",
    "\n",
    "***Maddeleme işaretleri***: \"-\", \"*\" veya \"+\" ile  \n",
    "\n",
    "***Kaçış (Escape) karakteri***: ABD dolarını (para birimi olarak) kastetmek için dolar işreti konulmak istenirse 1kez yada 2kez kaçış(escape) kullan: \\$ veya \\\\$    \n",
    "\n",
    "***Matematik eşitlikleri***: Jupyter Notebook / RMarkdown, MathJax'la LaTeX’i destekler.  \n",
    "MS Word'te eşitliğe tıklayıp \"Dönüşürmeler:LaTeX\" yaptıktan sonra ChatGPT'ye at. Oradaki metni satır içi veya ayrı satır ihtiyacına göre tekDolar yada ÇiftDolar içine al:  \n",
    "Satır içi (inline) denklem: TekDolarların arasına al:  $ denklem1 $  Kesir: $\\text{Kesirim:} \\frac{3}{4}$.  \n",
    "Ayrı satır (display) denklem: ÇiftDolarların arasına al:\n",
    "\n",
    "$$ {BIST100}_t\\equiv\\frac{\\sum_{i=1}^{n}{\\left(\\tfrac{F_{it}}{D_t}\\right)\\left(N_{it}H_{it}\\right)K_{it}}}{B_t} $$"
   ]
  },
  {
   "cell_type": "markdown",
   "id": "124b7f2f-6ef1-422c-aef5-01a9a8ce2c3e",
   "metadata": {},
   "source": [
    "***Şekil ekle***: ÜnlemKöşeliParantezlerİçindeŞekilBaşlığıParantezİçindeResimDosyasıAdıVeUzantısı. Alt satıra Şekil no'yu ve Şekil açıklamasını elle yaz.  \n",
    "Resim dosyası, .ipynb le aynı klasördeyse, resim dosyasının adı yeterli.  \n",
    "\n",
    "***Tablo ekle***: Dikey çizgiyle sütunları ayır. Başlıkla satırlar en az 3 tireyle ayrılıyor. Hizalama (sola, Ortalı, sağa) İkiNoktaÜstelerle.\n",
    "| Değişken | Değer1 | Değer2 |\n",
    "|:----------|:-------:|---:|\n",
    "| sola x       | ortalı    | sağa |\n",
    "| y        | 20    | 40 |\n",
    "| z        | 30    | 50 |"
   ]
  },
  {
   "cell_type": "markdown",
   "id": "25f5761f-604f-407b-89f1-da57cc63742f",
   "metadata": {},
   "source": [
    "## KRİZ DÖNEMİNDE, SEÇİLMİŞ MAKROEKONOMİK GÖSTERGELER ARASINDAKİ KARŞILIKLI NEDENSELLİK İLİŞKİLERİNİN KOŞULLU VE KISMİ GRANGER NEDENSELLİĞİ YAKLAŞIMIYLA ANALİZİ"
   ]
  },
  {
   "cell_type": "markdown",
   "id": "92cf2902-fa51-4114-b333-4f05b292bb23",
   "metadata": {},
   "source": [
    "## ÖZET\n",
    "\n",
    "Krizler ve müdahaleler, ekonomi değişkenlerinde **çoklu yapısal kırılmalar**a yol açmaktadır. Bu tezde, “çoklu yapısal kırılmalı değişkenler arasındaki nedensellik ilişkilerinin **koşullu ve kısmi Granger nedenselliği** yaklaşımı kullanılarak matematiksel olarak doğru biçimde belirlenmesi” amaçlanmıştır. 2008 Küresel Finans Krizi başta olmak üzere birçok krizi ve piyasa müdahalelerini içeren **2007 Ocak – 2020 Ocak** döneminde, “**BIST100 endeksi, mevduat faizi, TRY/1USD döviz kuru, enflasyon (TÜFE) ve GSYİH**” değişkenleri arasındaki karşılıklı nedensellik ilişkilerinin, **kriz** ve **müdahale** bilgileri de modelleme kalıbına katılarak koşullu ve kısmi Granger nedenselliğiyle belirlenmesiyle bu amaca ulaşılan yol somut bir örnek eşliğinde gösterilmiştir. Koşullu ve kısmi G-nedensellik sınamaları hakkında temel teorik bilgiler verilmiştir. Daha sonra, bu nedensellik sınamaları, veriye R yazılım programıyla uygulanmıştır. **2007.01-2020.01 aylık** verileri kullanıldığında, **BIST100, faiz, kur, enflasyon** arasındaki **kısmi G-nedensellik** ilişkileri, “**kurdan enflasyona pozitif** (doğru orantılı); **kurdan faize pozitif**” yönlü olarak, **2007.1Ç-2018.4Ç** çeyreklik verileri kullanıldığında, “**BIST100, faiz, kur, enflasyon, GSYİH**” arasındaki **koşullu G-nedensellik** ilişkileri, “**kurdan enflasyona pozitif**; **enflasyondan BIST100’e negatif** (ters orantılı)” yönlü etki olarak bulunmuştur (varlığı belirlenmiş G-nedensellik ilişkilerinin bu pozitif/negatif yönleri, sadece, tahmin ufkunun başındaki çok kısa zaman süresi içerisinde geçerlidir). **Birden fazla yapısal kırılma**nın ele alındığı yetkin incelemelerde, **durağandışılığ**ın **Narayan-Popp sınaması** ile **eşbütünleşim**in **Johansen-Mosconi-Nielsen karar değerleri** ile sınanması gerektiği öğretici bir şekilde yansıtılmıştır. R programında, **birden fazla yapısal kırılma altında eşbütünleşim incelemesi** yapılması için, **urca** paketindeki **ca.jo işlevi genişletilmiş** ve böylelikle **kısıtlı vektör hata düzeltme kalıbı üzerinde koşullu G-nedenselliği sınamaları** yapılabilmiştir. Ayrıca, **etki-tepki işlevlerinde çoklu yapısal kırılmalardan kaynaklı olarak ortaya çıkan sorunlar**ın **Frisch Waugh** teoremiyle nasıl çözülebileceği gösterilmiştir.\n"
   ]
  },
  {
   "cell_type": "markdown",
   "id": "d61621e9-3fbb-4e55-b8c0-089996034b68",
   "metadata": {},
   "source": [
    "## THE ANALYSIS OF THE CAUSALITY RELATIONSHIPS AMONG THE SELECTED MACROECONOMIC INDICATORS VIA CONDITIONAL AND PARTIAL GRANGER CAUSALITY APPROACH IN A CRISIS PERIOD"
   ]
  },
  {
   "cell_type": "markdown",
   "id": "32d13ac6-23ed-449c-bb63-981a3ef2f218",
   "metadata": {},
   "source": [
    "## ABSTRACT\n",
    "Crises and interventions cause **multiple structural breaks** in economic variables. We aimed to correctly determine the causal relationships among variables having multiple structural breaks by using **conditional and partial Granger causality** approach. The causality relations among **BIST100 index, deposit interest rate, TRY/1USD exchange rate, inflation (CPI) and GDP** in the period **01.2007 - 01.2020**, which includes many **crises** and **market interventions**, especially the 2008 Global Finance Crisis, were revealed by conditional and partial G-causality that employed the info of crises and interventions in the models; thereby, we illuminated the path to reach our aim with concrete examples. First, theoretical information on conditional and partial G-causality tests is given. Later, these causality tests were applied to the data with the R software program. With monthly data of **2007.01-2020.01**, the **partial G-causality** relations among “BIST100, deposit interest, exchange rate, inflation” were revealed as “**from exchange rate to inflation positively**; **from exchange rate to deposit rate positively**” effects; with quarterly data of **2007.Q1-2018.Q4**, the **conditional G-causality** relations among “BIST100, deposit interest, exchange rate, inflation and GDP” were revealed as “**from exchange rate to inflation positively**; **from inflation to BIST100 negatively**” effects (these positive/negative signs of the existing G-causality relationships are valid only within a very short period of time at the beginning of the forecast horizon). The dataset used in the research reflected instructively that since the economic time series are more likely prone to be affected from the crises and interventions, the **non-stationarity** must be tested with **Narayan-Popp test** and the **cointegration** must be tested with the **critical values of Johansen-Mosconi-Nielsen** in competent studies handling **multiple structural breaks**. In the R programming language, the **ca.jo function in the urca package was extended** in order to carry out the **cointegration analysis under more than one structural breaks**, and in this way the **conditional G-causality tests on a restricted vector error correction model** have been able to be performed. We have also shown how to solve **problems arising from multiple structural breaks in impulse-response functions** by using **Frisch Waugh**’s theorem."
   ]
  },
  {
   "cell_type": "markdown",
   "id": "82bb9573-3a5d-4aef-9551-81dd67ac396b",
   "metadata": {},
   "source": [
    "## <center> 1. BÖLÜM </center>\n",
    "## <center>GSYİH, ENFLASYON ORANI, BIST100 ENDEKSİ, MEVDUAT FAİZİ ORANI İLE KUR DEĞİŞKENİ VE BU DEĞİŞKENLER ARASINDAKİ İLİŞKİLER</center>"
   ]
  },
  {
   "cell_type": "markdown",
   "id": "4efa51ff-4621-491b-aa1f-40438dabefc9",
   "metadata": {},
   "source": [
    "1.1. Gayrı Safi Yurtiçi Hasıla (GSYİH)  \n",
    "1.2. Enflasyon (Fiyatların Genel Düzeyindeki Değişim)  \n",
    "1.3. Mevduat Faizi Oranı  \n",
    "1.4. Döviz Kuru  \n",
    "1.5. BIST100 Endeksi  \n",
    "1.6. Değişkenler Arası İlişkiler"
   ]
  },
  {
   "cell_type": "markdown",
   "id": "e95ca9fb-6731-4f88-a4bc-4040697f248d",
   "metadata": {},
   "source": [
    "## <center> 2. BÖLÜM </center>\n",
    "## <center>KOŞULLU VE KISMİ GRANGER NEDENSELLİK KAVRAMI</center>"
   ]
  },
  {
   "cell_type": "markdown",
   "id": "af9a81bb-00a8-4289-9ad3-3c763f17e1d1",
   "metadata": {},
   "source": [
    "2.1. Granger Nedenselliği (“G-nedenselliği”, “G-nedensellik”, “GN”)  \n",
    "2.2. İki Değişkenli Klasik G-Nedenselliği Sınaması  \n",
    "2.3. Toda-Yamamoto G-Nedensizlik Sınaması  \n",
    "2.4. İkiden Fazla Değişkenli Bir Düzende, Değişkenler Arasındaki Granger Nedensellikleri Sınanırken Çifterli (Pairwise) ve Çok-değişirli (Multi-variate) İnceleme Durumları  \n",
    "2.5. Çifterli GN İncelemesi  \n",
    "2.6. Çok-Değişirli GN İncelemesi  \n",
    "2.7. Koşullu G-Nedenselliği (KoGN)  \n",
    "2.8. Kısmi G-Nedenselliği (KıGN)  \n",
    "2.9. Etki Tepki İşlevleri  \n",
    "2.9.1. İki Değişkenli Bir Düzende Etki Tepki (Impulse-Response) İşlevleri  \n",
    "2.10. Tahmin Hatasının Değişirliğinin Ayrışımları"
   ]
  },
  {
   "cell_type": "markdown",
   "id": "d75a631e-84a5-447f-bd2b-be4d14191d7c",
   "metadata": {},
   "source": [
    "## <center> 3. BÖLÜM</center>\n",
    "## <center>ÇOKLU YAPISAL KIRILMALI DEĞİŞKENLER ARASINDAKİ NEDENSELLİK İLİŞKİLERİNİN KOŞULLU VE KISMİ GRANGER NEDENSELLİĞİYLE BULUNMASI ÖRNEĞİ</center>"
   ]
  },
  {
   "cell_type": "markdown",
   "id": "786b2235-deae-42eb-b65a-88e626974759",
   "metadata": {},
   "source": [
    "3.1. Kalıp, Veriler ve Uygulanan Yöntem  \n",
    "3.2. Yapısal Kırılmaları Ele Alıp İşleyen Kukla Dizeylerin Tanımlanması ve Değişkenlerin Durağanlık Doğalarının İncelemesi  \n",
    "3.3. VÖB’ün En İyi (Optimal) En Küçük Gecikme Düzeyi  \n",
    "3.4. VÖB’ün Kararlılığı  \n",
    "3.5. VÖB’ün Kalıntılarının Özilintisizliği  \n",
    "3.6. VÖB’ün Kalıntılarının Normalliği  \n",
    "3.7. VÖB Kalıntılarının Aynıyayılımlılığı  \n",
    "3.8. Koşullu ve Kısmi Granger Nedensellik İlişkileri ve Nedenselliklerin Yansıtıldığı Ağ Topolojileri  \n",
    "3.9. VÖB Düzenindeki Değişkenler Arasındaki Etki-Tepki İşlevleri  \n",
    "3.10. VÖB Düzenindeki Değişkenlerin Gelecekteki Değerlerinin Öngörüsü  \n",
    "3.11. Aralarında Koşullu Granger Nedenselliği İlişkisi Olan Değişkenler Arasındaki Granger Nedenselliği İlişkilerinin Aynı Yönlülük Veya Zıt Yönlülük (Ters Orantılılığının) Seyrinin Bulunuşu"
   ]
  },
  {
   "cell_type": "markdown",
   "id": "56b20c8f-7e07-4962-b6ef-58e8416fab17",
   "metadata": {},
   "source": [
    "## <center> GİRİŞ </center>"
   ]
  },
  {
   "cell_type": "markdown",
   "id": "9cc4e39f-d488-4cb6-b3c0-3b52e45a4248",
   "metadata": {},
   "source": [
    "Bir olayın var olmasına ya da ortaya çıkmasına yol açan olgu olan **neden** kavramı, günlük yaşantıda çok farklı durumlarda sıkça kullanılmaktadır. Bir değişkende meydana gelen bir değişme, başka bir değişkende de değişmeye neden oluyorsa ve bu durum süreklilik gösteriyorsa, bu değişkenlerden ilki **neden**, diğeri ise **sonuç** olarak nitelendirilerek nedensel ilişki içinde oldukları varsayılır.\n",
    "\n",
    "Bir ülke ekonomisinde dalgalanmalar varolmasına rağmen bu dalgalanmalar hemen hemen kontrol edilebiliyorsa, gerçekleşen büyüme düzeyi, öngörülen büyüme düzeyiyle hemen hemen aynıysa, ekonomide durgunluklar sadece kısa süreliyse ve olası durgunluk ve enflasyon durumlarında da ekonomi kendi kendine ya da bazı küçük müdahalelerle bu durumdan kurtulabiliyor ise o ülke **ekonomi**si **uzun dönemde istikrarlı ve öngörülebilir**dir, yani, **sağlıklı**dır. \n",
    "\n",
    "**Ekonomik kriz**: Mal, hizmet, üretim süreçleri ve döviz fiyatlarının normalin ötesinde (kabul edilemez düzeyde) dalgalanması.  \n",
    "**Mmakroekonomik değişken**: Ekonomideki mevcut eğilimleri gösteren bir gösterge.  \n",
    "\n",
    "Dünyanın devingen seyri içerisinde makroekonomik değişkenleri etkileyen birçok **kriz** ortaya çıkmakta, ayrıca piyasa oyuncuları, bu değişkenleri etkileyecek oldukça farklı **müdahaleler**de bulunmaktadır.\n",
    "Kriz ve müdahalelerin örnekleri: 2008 Küresel Finans Krizi, 2009 Özel Tüketim Vergisi (ÖTV) indirimi, 2015 Temmuz darbe girişimi, 2019 koronavirüs salgını vb. olaylar.\n",
    "\n",
    "Küresel ekonomik krizlerin ortaya çıkmasına neden olabilecek birçok etmen vardır. Bu etmenlerin sonucunda bir kriz ortaya çıktığında da, bu kriz, dalga dalga ülke ekonomilerine yayılabilmektedir.\n",
    "\n",
    "Sınır ötesi sermaye akımlarının serbestliği olarak nitelenen **finansal açıklık** unsuru ve dış ticarette, kota, tarife, döviz ve lisans kontrolleri gibi engellerin olmaması olarak tanımlanagelen **ticari açıklık** unsurundan oluşan **dışa açıklık**ın, dış ekonomilerdeki veya küresel ekonomideki bir krizin etkisini, ülke ekonomisine daha kolay taşıyabilen değişgelerden (parametre) biri olduğu kolaylıkla söylenebilir.\n",
    "\n",
    "Gerek finansal, sosyal veya diğer saiklerle ortaya çıkan krizler gerekse piyasa oyuncularının piyasalara yaptığı müdahaleler, zaman serilerinde, serilerin sonraki değerlerine kalıcı etkisi olan yapısal kırılmalara neden olabilmektedirler. Bir zaman serisinde birden fazla yapısal kırılma görüldüğünde, bu zaman serisi, **çoklu yapısal kırılmalı** olarak ifade edilmektedir. \n",
    "\n",
    "**Çalışmanın Amacı:** çoklu yapısal kırılmalı değişkenler arasındaki nedensellik ilişkilerinin koşullu ve kısmi Granger nedenselliği yaklaşımıyla matematiksel olarak doğru biçimde belirlenmesi. \n",
    "\n",
    "Koşullu ve kısmi Granger nedenselliği (G-nedensellik; GN) yöntemi, ikiden fazla değişkenin olduğu incelemelerde, çoklu yapısal kırılmalı değişkenler arasındaki nedensellik ilişkilerini bulmak için en güncel yaklaşımlardan biridir.\n",
    "\n",
    "**Değişkenler:** BIST100 (Borsa İstanbul) endeksi, mevduat faizi oranı, döviz kuru (TRY/1USD; 1 USD’ye karşılık gelen TL), enflasyon oranı (Tüketici Fiyatları Endeksi; TÜFE) ve GSYİH (gayri safi yurtiçi hasıla).\n",
    "\n",
    "2008 yılındaki Küresel Finans Krizi başta olmak üzere birçok krizi ve piyasa müdahalelerini içeren 2007 Ocak – 2020 Ocak döneminde, “BIST100, mevduat faizi, kur, enflasyon ve GSYİH” değişkenleri arasındaki karşılıklı nedensellik ilişkilerinin, kriz ve müdahale bilgilerinin de modelleme kalıbına katılarak koşullu ve kısmi Granger nedenselliği yöntemiyle belirlenmesiyle tezin amacına erişmesini sağlayan yol somut bir örnek eşliğinde gösterilmiştir.\n",
    "\n",
    "**Tezin içeriği**: Tezde, önce, koşullu ve kısmi G-nedensellik sınamaları hakkında doyurucu teorik bilgiler verilmeye çalışılmıştır. Daha sonra, bu nedensellik sınamaları, veriye R yazılımı programıyla uygulanmıştır. Birden fazla yapısal kırılmanın ele alındığı yetkin incelemelerde, durağandışılığın Narayan-Popp sınaması yöntemi ile, eşbütünleşimin ise Johansen-Mosconi-Nielsen karar değerleriyle sınanması gerektiği açıklanmıştır. Tez çalışması esnasında, R programında, birden fazla yapısal kırılma altında eşbütünleşim incelemesi yapılması için, urca paketindeki ca.jo işlevi genişletilmiş ve böylelikle kısıtlı vektör hata düzeltme kalıbı üzerinde koşullu G-nedenselliği sınamalarının yapılabilmesi sağlanmıştır. Etki-tepki işlevlerinde çoklu yapısal kırılmalardan kaynaklı olarak ortaya çıkan sorunların, Frisch Waugh teoremiyle çözülüşü somutlaştırılmıştır.\n",
    "\n",
    "**İleri** G-nedenselliği sınamaları (**koşullu**, **kısmi**, **global**, **kanonik**, **bileşensel** vb.), iki değişkenli klasik G-nedenselliği ve Toda-Yamamoto sınamalarından farklı olarak, **sahte G-nedensellikleri**ni de belirleyebildiğinden, sonuçta, incelenen değişkenler arasındaki, G-nedenselliği bağlamındaki doğru nedensellik ilişkileri bulunacaktır. Tezde, ikiden fazla değişkenli bir düzende (sistemde), en genel durumlardan biri olan, hem **serilerde çoklu yapısal kırılmalar**ın gözlenmesi hem de **serilerin eşbütünleşik olması** durumunda, değişkenler arasındaki nedensellik ilişkilerinin nasıl doğru biçimde bulunabileceği de gösterilmiştir. Tezin kuramsal çerçevesi, belli başlı ekonometri yöntemlerini içermektedir. Bunlar: **yapısal kırılmaların kukla dizeylerle (matris) kalıplanması**, **yapısal kırılma altında durağanlık sınaması**, **vektör özbağlanım** kalıbı (**VÖB**; vektör otoregresyon modeli), **yapısal kırılma altında eşbütünleşim sınaması**, **vektör hata düzeltme** kalıbı (**VHD**), **koşullu ve kısmi Granger nedensellik sınamaları**, **nedensellik ağ topolojileri**nin çizimi, **etki-tepki işlevleri** ve **değişirlik (varyans) ayrıştırması**dır.\n",
    "\n",
    "Tezde, ele alınan makroekonomik değişkenler, Giriş kısmını izleyen ilk bölümde ayrıntılı olarak açıklanmıştır. **Bu değişkenler arasındaki nedensellik ilişkileri**ne yönelik olarak **literatürden örnekler** verilmiştir. Sonrasında, koşullu ve kısmi Granger nedensellik teorisi, araştırma için gerek duyulan ekonometri altyapısı bağlamında işlenmiştir. Tez çalışması esnasında yapılan konuya ilişkin yazılımlarımız ve yayınlarımız (kitap, makale, ders notu, poster vb.) tezin sonundaki özgeçmişte yeralmaktadır.\n",
    "\n",
    "“BIST100 endeksi, mevduat faizi oranı, kur, enflasyon oranı ve GSYİH” değişkenlerinin verisi, ikincil veri kaynakları kullanılarak toplanmıştır; BIST100 verisi, tr.investing.com sitesinden, diğer değişkenlere ait veriler, TCMB – EVDS’den elde edilmiştir. Verilerle ilgili olarak ayrıntılı bilgi tezin uygulama kısmında yeralmaktadır.\n",
    "\n",
    "**Klasik G-nedenselliği**, **Clive Granger** tarafından **1969** yılında tanımlanmıştır. **Koşullu G-nedenselliği**, **John Geweke** tarafından **1982** yılında, **kısmi G-nedenselliği** ise **Shuixia Guo** tarafından **2008** yılında tanımlanmıştır. Kısmi G-nedenselliği ve koşullu G-nedenselliği, sahte nedensellikleri belirleyebilirken, klasik G-nedenselliğinde bu söz konusu değildir: Klasik G-nedenselliğinin ikiden fazla değişkenli düzenlerde kullanımı yanlış sonuçlar (sahte G-nedenselliği vb.) üretmektedir. Dolayısıyla, **ikiden fazla değişkeni içeren bir düzende, kesinlikle ileri G-nedenselliği sınamaları** (koşullu, kısmi, global, bileşensel, kanonik vb.) **kullanılmalı**dır.\n",
    "\n",
    "R, dünyanın en gelişmiş istatistik/ekonometri programlama altyapısına sahip açık kaynaklı bilgisayar programıdır. Resmi R paketleri, [https://cran.r-project.org/web/packages/available_packages_by_date.html](https://cran.r-project.org/web/packages/available_packages_by_date.html) web sitesinde bulunmaktadır ve ücretsiz olarak indirilebilmektedir. Resmi R paketlerinin dışında Github vb. platformlarda birçok R paketi de vardır. Tezde kullandığımız **causfinder** R paketi 2011 - 2013 yılları arasında tarafımızca yazılmış olup R’da **koşullu ve kısmi Granger nedenselliğini düzen çapında hesaplayabilen** ilk ve halihazırda da tek pakettir. **Düzen çapında hesaplama**dan kastedilen, düzende yer alan **tüm değişkenlerin birbirleri arasındaki nedensellik ilişkilerinin tek seferde bulunması**dır.\n",
    "\n",
    "Tez üç bölümden oluşmaktadır. Giriş bölümünün ardından, ilk bölümde ele alınan değişkenler açıklanmıştır. Tezde, temel ekonometri bilgisine yer verilmemiştir. Bununla birlikte, istenildiğinde, bu amaçla hazırladığımız kitapçığa (Cevher, 2020) bakılması yararlı olabilecektir. İkinci bölümde, teoriye yönelik olarak, koşullu ve kısmi Granger nedensellik sınamaları hakkında özet bilgiler verilmiştir. Üçüncü ve son bölümde ise, koşullu ve kısmi Granger nedenselliği yöntemlerinin kullanıldığı bir uygulama yapılarak “BIST100 endeksi, mevduat faizi oranı, döviz kuru, enflasyon oranı ve GSYİH” değişkenlerinin birbirleri arsındaki karşılıklı koşullu/kısmi G-nedensellik ilişkilerinin incelenmesinin sonuçları ayrıntılı olarak açıklanmıştır.\n",
    "\n",
    "Tez çalışması esnasında karşılaşılan en önemli kısıtlardan biri, **GSYİH** verilerinin **çeyrek yıllık sürelerden daha sık bir bazda açıklanmamış** olmasıdır:\n",
    "\n",
    "Vektör özbağlanım kalıpları, VÖB gecikme sayıları arttığında, serbestlik derecesi hızlıca düştüğünden **çok fazla veri**ye ihtiyaç duymaktadır. Yetersiz GSYİH verisi sorununun üstesinden gelebilmek için, her ne kadar “BIST100 endeksi, mevduat faizi oranı, döviz kuru, enflasyon oranı” değişkenlerinin 2007.01 – 2020.01 dönemine ait aylık verileri varolsa da, GSYİH değişkeninin de içerildiği 5-değişkenli düzenle çalışabilmek ve GSYİH’in de G-nedensellik ilişkilerini bulabilmek adına, 2007.1Ç – 2018.4Ç dönemine ait çeyrek yıllık veriler ile çalışılmıştır. Diğer dört değişkenin oldukça yeterli olan aylık verilerinin heba edilmemesi için, “BIST100 endeksi, mevduat faizi oranı, döviz kuru, enflasyon oranı” değişkenleri için, ayrıca, 2007.01 – 2020.01 dönemine ait aylık verilerle farklı bir koşullu/kısmi G-nedenselliği incelemesi daha yapılmıştır."
   ]
  },
  {
   "cell_type": "markdown",
   "id": "efbe0757-e7a8-43af-811d-84b7ccc4939d",
   "metadata": {},
   "source": [
    "## <center> 1. BÖLÜM </center>\n",
    "## <center>GSYİH, ENFLASYON ORANI, BIST100 ENDEKSİ, MEVDUAT FAİZİ ORANI İLE KUR DEĞİŞKENİ VE BU DEĞİŞKENLER ARASINDAKİ İLİŞKİLER</center>\n",
    "\n",
    "Bu bölümde, GSYİH, enflasyon oranı, BIST100 endeksi, mevduat faizi oranı ve döviz kuru değişkenleri kısaca açıklanmaktadır. Bunun yanı sıra, bu değişkenler arasındaki ilişkiler de kısaca verilmiştir."
   ]
  },
  {
   "cell_type": "markdown",
   "id": "cc7966ae-ba08-4919-a114-4516078871b9",
   "metadata": {},
   "source": [
    "**1.1. Gayrı Safi Yurtiçi Hasıla (GSYİH)**  \n",
    "<span style=\"color:red\">GSYİH</span>, bir ülkenin ulusal sınırları içinde belirli bir zaman süresi içerisinde üretilmiş olan nihai mal ve hizmetlerin tümünün belirli bir para birimi cinsinden piyasa değeridir.\n",
    "\n",
    "Bir GSYİH verisi, nihai mal ve hizmetlere harcanan paraya odaklı olan, \n",
    "\n",
    "***GSYİH = hane halkının (özel) tüketim harcamaları + iş dünyasının (özel) brüt yurt içi yatırım harcamaları + devlet harcamaları + yabancı ülke ekonomileri ile etkileşimden kaynaklanan net kâr (dışsatım (ihracat) – dışalım (ithalat)) harcamaları***\n",
    "\n",
    "formülüyle bulunur. Bu formül, kısaca, ***GSYİH = T + Y + D + (S – A)*** biçiminde ifade edilir. Formülde yeralan “Ds – Da”, net dışsatım (ihracat) olarak düşünülebilir. Eşitlikte yer alan özel tüketim harcaması (T) ve özel yatırım harcaması (Y), nihai mal ve hizmetlerin satınalımı ve üretimi için yapılan harcamalardır. GSYİH’in, nihai mal ve hizmetlere yapılan toplam harcamaların, satın alıcıların ödediği fiyatla ortaya çıkan piyasa değerini yansıtan bu formülle hesaplanması, GSYİH’in **harcama yöntemi** ile ölçülmesidir. Dolayısıyla, “harcama yöntemi ile GSYİH ölçümü”, yurtiçi yerleşiklerin nihai mal ve hizmetlere **para harcama gücü**nü ifade etmektedir. Yurt içi üretim, ülke dışında tüketildiğinde (ihracat), bu tüketim için ülke içerisinde herhangi bir tüketim harcaması olmamaktadır; bu tüketim harcamasını yapanlar ülke dışındaki yabancılar olup bunlar, yaptıkları tüketim harcaması ile, yurtdışına transfer edilen mal ve hizmetlerin değeri için dolaylı olarak bir değer de belirlemiş olmaktadırlar. Yurt dışında üretilmiş bir mal veya hizmet, ülkeye ithal edilerek ülke içerisinde tüketildiğinde, bu mal veya hizmetin üretimi için hiçbir üretim harcaması yapılmamaktadır; benzer şekilde, ülke içerisinde bu tüketim harcamasını yapanlar, yaptıkları tüketim harcaması ile, yurt içine getirilen mal ve hizmetlerin değeri için dolaylı olarak değer belirlemektedirler.\n",
    "\n",
    "Verimliliğin de bir ölçütü olan GSYİH’in her bir bileşeni ayrı ayrı kapsamlı olarak incelendiğinde, GSYİH hakkında daha iyi bir fikir sahibi olunabilir:\n",
    "\n",
    "Tüketim (T), bir ülke ekonomisinde, normalde, GSYİH’in bileşenleri içinde en büyük aslan payına sahip bileşen olup ülke ekonomisindeki özel harcamalardan, yani, hane halkının nihai tüketim harcamalarından oluşmaktadır. Kişisel özel harcamalar; dayanıklı tüketim malları, dayanıksız mallar ve hizmetler olmak üzere üç sınıftan herhangi biri içerisinde yer alabilir.\n",
    "Hane halkının, gıda harcamaları, kira ödemeleri, sağlık harcamaları, mücevherat harcamaları, yakıt harcamaları vb. harcamalar, özel tüketim harcamalarıdır. Ancak, yeni bir ev satın alımı, tüketim bileşeni içerisinde yer almamaktadır.\n",
    "\n",
    "Yatırım (Y) bileşeni, iş dünyasının, yeni bir maden inşası, fabrika binası kurulması, yazılım satın alımı ve makine, alet ve donanım alımı gibi işle ilgili harcamalarını içermektedir. Ancak, bu bileşen, böylesi donanımların iş insanları arasındaki takasını içermemektedir. Hane halkının yeni bir ev satın alırken yapmış olduğu harcama da, GSYİH’in “yatırım” bileşeni içerisinde yer almaktadır. Diğer yandan, yatırım bileşeni, finansal ürünlerin satın alınmasını kapsamamaktadır. Zira, finansal ürünlerin satın alımı, makroekonomide “yatırım” değil, “tasarruf” olarak adlandırılır; ekonomi açısından böylesi harcamalar bir yer değiştirme olup reel ekonominin ya da GSYİH eşitliğinin bir parçası değildir.\n",
    "\n",
    "Hükümet harcamaları (D), bir ülkedeki hükümetin mal ve hizmetler için yapmış olduğu toplam harcamadır. Bu bileşen, kamu çalışanlarının ücretleri ve ordu için askeri silahların satın alımınının yanı sıra hükümetin eğitim, sağlık vb. alanlarda yapmış olduğu yatırım harcamalarını da kapsamaktadır. Hükümetin, daha adil bir gelir dağılımı yaratmak amacıyla ve sosyal amaçlı olarak, işsizlere, geçim darlığı yaşayanlara (yeşil kart imkânı sunumu vb.), emeklilere, yaşlılara, engellilere, savaş gazilerine, öğrencilere kısaca yardıma, korunmaya veya desteklenmeye ihtiyaç duyan vatandaşlarına destek ödemeleri (sübvansiyonlar) ve sosyal yardım ödemeleri gibi karşılıksız yardım harcamaları ve hükümetin faiz ödemeleri, “transfer ödemeleri” başlığı altında yer alır ve bu ödemeler, hükümet harcamaları bileşeni içerisinde yer almaz. Gerçekten de bu tür ödemeler, hükümet tarafından yapılmış olan bir satın alma değil, daha ziyade, bir taraftan diğer tarafa “gelir nakli”dir. Hükümetten transfer ödemelerini alan kimseler, bu transfer ödemelerini harcadıklarında, bu harcama, GSYİH’in tüketim (T) bileşeni içerisinde yer alır. Devlet harcamalarının GSYİH’in tamamı içerisindeki oransal büyüklüğü, devletin özel sektörle karşılaştırıldığında o ülke ekonomisindeki görece ağırlığının da bir işaretidir.\n",
    "\n",
    "Dışsatım (ihracat) (S), brüt dışsatımı göstermekte olup bir ülkenin başka ülkelerin tüketimi için üretmiş olduğu mal ve hizmetlerin parasal miktarı olduğundan, GSYİH eşitliğinde, toplam katkısı sunup GSYİH ifadesine pozitif katkı yapar.\n",
    "\n",
    "Dışalım (ithalat) (A), brüt dışalımı göstermektedir. Dışalım; dış ülkelerden satın alınan mallar, hâlihazırda “T”, “Y” ya da “D” bileşenlerinin içerisine zaten katılmış olduğundan, yabancı tedarikin yanlışlıkla yurtiçi tedarik olarak sayılmasının önüne geçmek için, GSYİH eşitliğinde, çıkartma etkisi sunup GSYİH ifadesine negatif etki yapar.\n",
    "İşletmelerin, bir muhasebe yılı içerisinde, diğer mal ve hizmetleri üretmek için kullandığı mal ve hizmetler, “ara mallar ve ara hizmetler”dir. GSYİH hesabında, tüketim (T), yatırım (Y) ve devlet (D) harcamaları, tüm nihai mal ve hizmetlere yapılan harcamalardır; ara mallar, yarı ürünler, ara hizmetler, finansal işlemler, transfer ödemeleri, kayıt dışı ticari faaliyetler, GSYİH hesabına katılmayıp dikkate alınmazlar.\n",
    "\n",
    "“Safi yurt içi hasıla” (SYİH), GSYİH’ten sermaye amortismanının (sermayenin aşınma ve eskime payı) çıkartılmasıyla elde edilen ve sermaye stoğunu gösteren bir değerdir.\n",
    "\n",
    "GSYİH’in ülkeler arasında ekonomik ve sosyal gelişimi belirleyen bir karşılaştırma ölçütü olarak kullanılmasına yönelik birçok eleştiri yapılmıştır:\n",
    "\n",
    "GSYİH, para dışı ekonomiyi ve harcanan paranın kaydının tutulmadığı (çocuk bakıcılığı, ev temizlikçiliği vb.) karaborsayı hesaba katmamaktadır.\n",
    "\n",
    "GSYİH’in ülke nüfusuna bölünmesiyle elde edilen kişi başına GSYİH, bir ülke ekonomisindeki yaşam standardının göstergesi olarak kullanılmakla birlikte, özellikle monarşik veya totaliter yönetimle yönetilen ülkelerde zenginliğin çok dar bir kitleye yığılması nedeniyle, “kişi başına GSYİH” değişgesinin, böylesi bir gösterge olarak kullanılamayacağına ilişkin birçok eleştiri yapılmıştır. Bir ülkedeki yaşam standardının göstergesi olarak “kişi başına GSYİH” yerine, Pakistan’lı ekonomici Mahbub ul Haq ve Hindistan’lı ekonomici Amartya Sen tarafından geliştirilen, “Birleşmiş Milletler’in İnsani Gelişme Endeksi” önerilmektedir. İnsani Gelişme Endeksi, bir ülkedeki insanların “uzun ve sağlıklı bir yaşam” gelişimini, ortalama yaşam süresi vekil değişkeniyle ölçmekte; “bilgi düzeyi” gelişimini, okur yazar oranını (2/3 çarpanıyla) ve ilkokul, lise ve üniversite kayıtları yüzdesini (1/3 çarpanıyla) ağırlıklandırarak ölçmekte; “makul yaşam standardı” gelişimini ise ABD $’ı cinsinden kişi başına düşen gelir ve alım gücü vekil değişkeniyle ölçmektedir. Az önce belirtilen bu üç gelişim doğrultusunda hazırlanmış olan bu endeks, insani gelişme düzeyinin ölçümü için 2010 yılı sonrasında yeni bir hesaplama yöntemine geçmiştir.\n",
    "\n",
    "Doğal afet veya savaş gibi olaylardan sonra zararların giderilmesini ve hasarların onarılmasını sağlamak adına yeniden yapılanmaya yönelik faaliyetler, üretimde net değişim olmadığı durumda bile ülke ekonomisinde oldukça büyük bir etkinlik oluştururlar ve GSYİH’te hormonlu bir sıçramaya neden olurlar. Böylesi kötü olaylar yüzünden ekonomik ve sosyal bir gelişme olmamasına rağmen GSİYH’in artmış olması, GSYİH’in, tek başına, ekonomik ve sosyal gelişimi belirleyen bir ölçüt olarak kullanılmasının sağlıksız olduğunu göstermektedir.\n",
    "\n",
    "Uluslararası şirketlerin vergilerden kaçınmak amacıyla mal ve hizmet alım satımlarının bir kısmını ticari faaliyetlerinin kayıtlanmasının avantajlı olduğu yabancı bir ülkede gerçekleştirmesi, ticari işlemleri kayıtladıkları ülkelerin GSYİH değerini yükseltmektedir. \n",
    "\n",
    "Tasarruf yapma eğilimli vatandaşları olan bir ülkenin GSYİH’i düşme eğilimi, parası olmamasına rağmen borç alarak harcamalar yapmaya eğilimli vatandaşları olan bir ülkenin GSYİH’i artma eğilimi gösterebilir. Birikmiş tasarrufların ya da borçların, GSYİH hesabında dikkate alınmaması, GSYİH’in, tek başına, bir ülke ekonomisinin gücünü belirleyen bir ölçüt olarak kullanılamayacağının diğer bir delili olmaktadır.\n",
    "\n",
    "GSYİH’in “gelir yöntemi” ile hesaplanması, ülkedeki yerleşiklere odaklı olarak, üretim faktörlerinin belirli bir zaman süresi içinde üretimden elde ettikleri tüm gelirlerin toplamının bulunmasıdır.\n",
    "\n",
    "Bir GSYİH verisi, “gelir yöntemi” ile, üretim faktörlerinin üretim sürecinden elde ettikleri gelirlere odaklı olarak, “GSYİH = çalışanların ücretleri (işverence ödenen işsizlik, sağlık ve emeklilik yardımlarını da içeren çalışanların yan ücret hakları dahil) + kendisi adına tek başına çalışanların gelirleri + yerleşiklere ödenen net faiz + yerleşiklerin elde ettiği kira gelirleri ve lisans/telif/patent hakkı vb. rant gelirleri + işletmelerin yerleşiklere ödediği kâr payları + \\[hükümet tarafından işletmelerin mal ve hizmet satışlarına konan satış vergilerinden oluşmuş dolaylı vergiler – destek ödemeleri (sübvansiyonlar)\\] + sermaye mallarının zarar görmesi vb. nedenlerle elden çıkmasına karşı ayrılmış olan ve mevcut ekonomik üretim düzeyinin korunması için harcanması gereken para miktarı olan amortisman + yabancıların net geliri” formülüyle bulunabilir. Bu formüldeki ifadeler biraz daha açılabilir: Hükümetin işletmelerin yaptığı satışlara uyguladığı satış vergileri, işletmelerin üretim maliyetlerini artırır ve bu yüzden mal ve hizmetlerin nihai fiyatlarını da artırır. Amortisman, duran bir varlığın değerinde aşınma ve eskime nedeniyle oluşan düşüştür. Yabancıların net geliri; (GSYİH’i hesaplanacak ülke olarak Türkiye seçildiğinde), yabancıların, Türkiye sınırları içerisinde mal üreterek elde ettiği gelirden Türklerin yurtdışında elde ettiği gelirin çıkartılmasıyla ulaşılan değerdir.\n",
    "\n",
    "Bir GSYİH verisi, “üretim (katma değer) yöntemi” ile, ülkedeki belirli bir zaman süresi içinde üretilen ve fiyatları o yılın piyasalarından elde edilmiş olan tüm nihai mal ve hizmetlerin katma değerlerinin parasal değerlerine odaklı olarak, “GSYİH = $\\Sigma$ (mal veya hizmetin güncel piyasa fiyatı (cari fiyatı)) x (mal veya hizmet miktarı)” çarpımların toplamı formülüyle bulunabilir. Katma değer, bir işletmenin net çıktısı olup işletmenin satışlarından üretim süreci boyunca ödemiş olduğu mal ve hizmet alımları düşülerek hesaplanır. Dolayısıyla, formül, “GSYİH = çıktıların brüt değeri – ara tüketim değeri” olarak da ifade edilebilir. Üretim yöntemi, işletmelerin üretim sürecinde oluşturduğu katma değerlerin toplamı olarak da görülebilir.\n",
    "\n",
    "GSYİH’in “harcama yöntemi”, “gelir yöntemi” ve “üretim yöntemi” ile hesabı aynı sonucu verir (Şekil 1.1). Örneğin, fabrikada çalışan bir teknisyen ele alınsın.\n",
    "\n",
    "![Şekil başlığı](Sekil1_01.png)  \n",
    "Şekil 1.1 İki sektörlü çevrimsel akış modeli\n",
    "\n",
    "Harcama yönteminde; teknisyen, maaşını almasının sonrasında, alış-verişe gider ve çeşitli mal ve hizmetleri satın almak için gelirini harcar. Tüm gelirini tüketim harcamalarına harcadığı varsayıldığında, “kazanılan gelir = harcanan gelir”dir. Bir ülkede yerleşik olan tüm vatandaşlar tıpkı bu teknisyen gibi harcamalar yapar; GSYİH, tüm bu harcamaların toplamıdır. Gelir yönteminde; fabrika, ürünler üretir. Teknisyen, fabrikadaki hizmetine karşılık olarak maaşını alır. GSYİH, veri bir yılda, tıpkı bu teknisyen gibi, ülkede yerleşik olan tüm vatandaşların kazanılmış gelirlerinin toplamıdır. Tüm gelirin harcandığı varsayımı altında, “harcama yöntemi” ve “gelir yöntemi” ile GSYİH’in değeri aynı olmaktadır. GSYİH’in “harcama yöntemi” ile hesaplanması, GSYİH’in en yaygın hesaplama yöntemidir.\n",
    "\n",
    "Makroekonomik incelemelerde “gelir”in yerine, değişik vekil değişkenler (sanayi üretim endeksi (SÜE) vb.) de kullanılabilmektedir. SÜE verileri, Uluslararası Para Fonu’nun (IMF) yayınladığı Uluslararası Finans İstatistik (IFS) yıllığında yer almaktadır. GSYİH verilerinin çeyreklik veriler olması, SÜE verilerinin aylık veriler olması nedeniyle, araştırmalarda, GSYİH için SÜE vekil değişkeni kullanılabilmektedir."
   ]
  },
  {
   "cell_type": "markdown",
   "id": "0b42015e-8ec7-4bd8-8ef3-b5ad9337aa88",
   "metadata": {},
   "source": [
    "**1.2. Enflasyon (Fiyatların Genel Düzeyindeki Değişim)**  \n",
    "\n",
    "<span style=\"color:red\">Fiyatların genel düzeyi</span>, ekonominin işleyişinde öne çıkan seçilmiş belirli mal ve hizmetlerin oluşturduğu bir sepetin parasal karşılığıdır. Fiyatlar genel düzeyindeki sürekli ve hissedilir artışlar “enflasyon”, sürekli düşüşler ise “deflasyon” olarak adlandırılsa da, enflasyonun negatif değerler alabileceği düşünülerek her iki kavram da “enflasyon” kavramı ile ifade edilebilmektedir. \n",
    "\n",
    "Fiyatlar genel düzeyi arttığında, bir birim para birimi, önceki duruma göre daha az mal ve hizmet satın alabilmekte, sonuçta da, bir birim paranın satın alma gücü düşmekte ve paranın gerçek değeri azalmaktadır. Böylelikle, nominal (görünen) milli gelir, nominal gelirle satın alınabilen mal miktarı olan gerçek milli gelirden daha büyük bir değer alır.\n",
    "\n",
    "Enflasyon, sıklıkla, fiyatlar genel düzeyi endeksinde zamanla oluşan yıllık yüzde değişim olan “enflasyon oranı” ölçüsüyle hesaplanır. Fiyatlar genel düzeyi endeksinin vekil değişkeni olarak, yani, bu endeksi ifade etmek üzere, genellikle, tüketici fiyatları endeksi (TÜFE) kullanılmaktadır.\n",
    "\n",
    "Mal ve hizmetlerin fiyatlarını oluşturan en önemli etken, “mal ve hizmetler” ile “ekonomide dolaşımda olan para miktarı” arasındaki dengedir. Mal ve hizmet miktarındaki artışa paralel olarak para miktarı dengeli bir şekilde artarsa, fiyatların genel düzeyi değişmez. Piyasadaki “mal ve hizmet miktarı” ve “para miktarı” arasında bir dengesizlik oluştuğunda, bunlardan diğerine göre daha az olanı, diğerinden daha kıymetli hale gelir. \n",
    "\n",
    "Paranın mal ve hizmetlere göre aşırı derecede çok olması, yüksek enflasyon oranına neden olur, parayı değersizleştirir. Halk arasında böylesi bir durum için, “paranın pul olması” tabiri kullanılır. Mal ve hizmetlere olan aşırı talep ile üretim maliyetlerindeki artış, yüksek enflasyon oranına neden olan diğer etmenlerdir.\n",
    "\n",
    "Mal ve hizmetlerin fiyatlarının düzeyindeki genel düşüş olan negatif enflasyona neden olan etmenler olarak; artan verimlilik ve teknolojinin gelişmesi nedeniyle veya paranın satın alma gücünün daha da artması nedeniyle mal arzının bu mallara olan talepten daha yüksek olması, para arzındaki daralma ve kredi arzındaki daralma öne çıkmaktadır. Paranın satın alma gücünün artması, para arzındaki azalıştan kaynaklanabileceği gibi tüketici harcamalarına olumsuz etkisi olan kredi arzındaki azalıştan da kaynaklanabilir. Negatif enflasyonda, insanlar, gelecekte şimdi satın alabileceklerinden daha fazla ürün satın alabileceğinden negatif enflasyon insanları para biriktirmeye özendirmektedir; bu ise, ekonominin durgunluktan (resesyon) daha ağır bir gerileme olan ve ekonomik faaliyetlerin uzun süreli ve kalıcı olarak gerilediği bir bunalıma (depresyon) girmesine neden olabilecek olumsuz döngülere yol açabilmektedir.\n",
    "\n",
    "Enflasyonun bir ülke ekonomisi üzerine olumlu ve olumsuz çok çeşitli etkileri vardır; bazen, belirli bir konuda, enflasyon, hem olumlu hem de olumsuz etkilere sahiptir. Böylesi konular, aynı maddeler altında işlendiğinde, enflasyonun ülke ekonomileri üzerine etkileri aşağıda sıralanmaktadır:\n",
    "\n",
    "(1) İşsizliği azaltır: çalışanların ücretleri, nominal değerleri esnek olmadığından yapışkan olma eğilimindedir; ücretler, ekonomideki değişimlere tepki olarak yavaş değişir ve pek fazla artmaz. İşverenin işçilere ödediği toplam reel ücret düşer. Bu da, işsizliği azaltarak işgücü piyasalarının daha iyi çalışabilmesini sağlar. %5 enflasyona sahip bir ekonomide %2,9’luk bir ücret artışı, gerçekte, “%0 enflasyonun yaşandığı bir ekonomide %2’lik bir ücret kesintisine eşittir:\n",
    "<center>Ücret/Fiyatlar düzeyi = (1,029Ü/1,05F)=0,98(Ü/F). Ücret/Fiyatlar düzeyi = (0,98Ü/F)=0,98(Ü/F);</center> \n",
    "ancak, çalışanlar, **gerçekte bir ücret kesintisi**ne tabi tutuldukları halde, bunu böyle görmezler: %2’lik ücret kesintisi, bir hakeret olarak algılanabilirken, %2,9’luk sanal bir ücret artışı, ne olursa olsun, hâlâ bir ücret artışı olarak görülebilmektedir (Mankiw, 2015:125). Enflasyonlu bir ekonomide, çalışanların nominal ücretleri nadiren düşmektedir. 0 enflasyonlu veya negatif enflasyonlu bir ekonomide, işçiler maaş kesintilerine itiraz edip direnebilmekte ve sonuçta da işten çıkarılmaktadır, bu da, işsizliği artırmaktadır. Pozitif enflasyonlu bir ekonomide, enflasyon belli bir orana ulaştığında, çalışanların ücretlerinin yukarı yönlü yapışkanlığı, işverenlerin işgücü maliyetlerini gerçekte düşürmekte ve işverenler daha fazla işçi istihdam edebilmektedirler.\n",
    "\n",
    "(2) Merkez bankalarının kontrolünde olan para politikası; üretim ve enflasyon üzerinde belirleyici olan, para arzı, kısa vadeli faiz oranları ve döviz kurları gibi değişkenlerin kontrol edilmesine dayanan bir stratejiler bütünüdür. Enflasyon sayesinde, merkez bankaları, para politikasını yürütürken daha serbest hareket edebilmektedirler.\n",
    "\n",
    "(3) (Pozitif) enflasyon, negatif enflasyonla ilgili verimsizlikleri önler.\n",
    "\n",
    "(4) Enflasyon, negatif reel faiz oranlarına zorlayarak insanları para biriktirme yerine kredi kullanmaya, harcama yapmaya ve yatırım yapmaya özendirir. Para biriktirilip elde tutulduğunda, enflasyon yüzünden erimekte, hatta mevduat faizi olarak değerlendirilmeye çalışıldığında bile piyasadaki mal ve hizmetlerin artan fiyatları yüzünden eldeki paranın alım gücü önceki duruma göre daha zayıf kalabilmektedir.\n",
    "\n",
    "Enflasyon, daha büyük bir enflasyonu tetikler: “Enflasyon yüzünden madem ki param eriyor, paramı harcayım, yatırım yapayım” düşüncesi, enflasyonu daha da artırabilmekte ve yıkıcı bir kısır döngü oluşturabilmektedir. Hane halkı ve işletmeler, sürekli değer kaybeden paralarını ellerinde tutma süresini azaltmak için paralarını daha hızlı harcarlar. Ülke ekonomisi, hiç kimsenin elinde tutmak istemediği nakit paralarla çalkalanır. Para arzı, para talebini aşar ve para biriminin satın alma gücü (paranın fiyatı) her zamankinden daha hızlı bir oranda düşer. İşler iyice çığrından çıktığında, insanlar, nakit paraya “vebalı” muamelesi yapar ve nakit parayı elde tutmak yerine, ihtiyaç duyduklarının da ötesinde hammadde ve ev eşyası biriktirirler. Ellerinde tuttuğu parayı bir an önce harcamak isteyen insanlar, maaş günleri çatıp paralarını çektiklerinde, ellerindeki parayı, yerli yersiz her şeye hızlıca harcarlar. Ellerinde tuttukları para, daha da değersiz hale gelmeyinceye kadar, bu böylece sürüp gider. Böyle bir ekonomi senaryosu da olası bir durumdur.\n",
    "\n",
    "(5) Enflasyon, borçlanma maliyetini düşürür: Ekonomi sisteminde bir merkez bankası olmadığında ya da merkez bankası yetkilileri bağımsız olmayıp, ülkeyi yöneten politikacıların talimatları doğrultusunda hareket ediyorsa, enflasyon, genellikle, borçlanma maliyetlerini düşürür. Yıllık %10 faiz oranıyla 20.000 TL borç alındığında; enflasyon oranı %20 ise, alınan borcun gerçek değeri, borcun anaparası ve ödenecek faizin toplamının gerçek değerinden daha hızlı azalır:\n",
    "<center>Nominal geri ödeme=20.000(1,10)=22.000 TL <br>\n",
    "Reel geri ödeme=20.000(1,10/1,20)=18.333,3 TL (t=0 alım gücüyle)  <br>\n",
    "Reel “kazanç”=alınan-ödenecek=20.000−18.333,3=1.666,6 TL. ödenecek/alınan=18.333,3/20.000=%91,66. \n",
    "Borç verenin zararı (borç alanın karı)=%8,33.\n",
    "</center>\n",
    "<center>\n",
    "20.000 nin gelecek yıldaki gücü: 20.000(1,20)=24.000;  <br>\n",
    "Gelecek yıl baz olarak düşünüldüğünde, gelecek yıldaki 20.000(1,10)=22.000 TL geri ödemenin gelecek yıl için reel değeri de 22.000 dir;<br> \n",
    "ödenecek/alınan=22.000/24.000=%91,66.<br>\n",
    "Borç verenin zararı (borç alanın karı)=%8,33.\n",
    "</center>\n",
    "Ülkedeki hane halkınının borç düzeyleri yüksekse, politikacılar, seçimleri kazanabilmek adına, merkez bankasına para bastırtıp enflasyonu artırabilir ve böylelikle seçmenlerin, kredi veren ekonomi birimlerine olan yükümlülüklerini hafifletirler.\n",
    "\n",
    "Enflasyon, borçlanma maliyetini artırır (Floyd, 2019): Devletler, para politikası kullanarak enflasyonu yönetmek ve fiyat artışlarını kontrol altında tutmak isterler. Merkez bankası, enflasyonu, para politikasıyla kontrol altında tutmak için, enflasyon ve faiz oranları arasındaki ilişkiden yararlanır. Faiz oranı, para borçlanmanın maliyetidir. Faiz oranları düşükse, para borçlanma maliyeti de düşük olduğundan, bireyler ve işletmeler, ihtiyaç duydukları şeyler için ucuz bir şekilde borç alabilirler. Yani, düşük faiz oranları, harcamalar yapmayı ve yatırımı özendirir. Bu ise, enflasyonu artırır. Diğer taraftan, yüksek faiz oranları, işletmelerin ve tüketicilerin mal ve hizmet satın alımlarını ve yatırım yapmalarını engeller; bu ise, ters etki yaratarak enflasyonu düşürür. Denge noktasında, düşük enflasyonda, faizler, yani, borçlanma maliyeti de yüksek olmuş olur.\n",
    "\n",
    "(6) Enflasyon, ekonomik büyümeyi artırır: Enflasyon, mevduat faiz oranlarını yükseltmek için tetikte bekleyen bir merkez bankası olmadığında, ekonomi birimlerinin bankaya yatırdıkları mevduatların satın alma gücü zamanla eridiğinden, insanların tasarruf yapma eğilimlerini törpülemektedir. Satın alma gücünün bu erime olasılığı, tüketicileri ve işletmeleri, paralarını harcamaya veya yatırım yapmaya teşvik etmektedir. Dolayısıyla, enflasyon, en azından kısa vadede, harcama ve yatırımlarda artış sağlayarak ekonominin büyümesine katkıda bulunmaktadır. Aynı şekilde, enflasyon ve işsizlik arasındaki negatif ilinti, istihdamı ve ekonomik büyümeyi artırabilmektedir.\n",
    "\n",
    "Enflasyon, istihdamı ve ekonomik büyümeyi düşürür: Enflasyon, kabaca, fiyatlar genel düzeyinin artması demektir. Mal ve hizmetlerin fiyatlarının yüksek oluşu, bunlara olan talebi azaltır. Düşük talep, daha az üretimle sonuçlanır. Daha az üretim ise, daha az ürün üretilmesini gerektirir, bu da, nihayetinde, ihtiyaç duyulan çalışan sayısını azaltır.\n",
    "\n",
    "(7) Enflasyon, paranın satın alma gücünü eritir.\n",
    "\n",
    "(8) Gelecekte oluşması beklenen enflasyon değerinin belirsizliği, yatırım ve tararruf yapma şevkini kırar.\n",
    "\n",
    "Enflasyonun olumlu ve olumsuz etkilerini listeledikten sonra, bahsedeğer diğer bir nokta, stagflasyondur. Durgunluk (resesyon), ekonomide reel GSYİH’in iki veya daha çok çeyrek yıl periyoduyla arka arkaya negatif büyümesidir. Stagflasyon (durgunluk içinde enflasyon) ise, durgunluk ve enflasyonun aynı anda görülmesidir. Normalde, enflasyon oranı ve işsizlik oranı, birbirleriyle ters ilintilidir; yani, biri düşerken diğeri yükselir. Stagflasyonun hâkim olduğu bir ortamda ise hem enflasyon hem de işsizlik aynı anda yükselmektedir. Sanayileşmiş bir ülkede, ekonomi, tam istihdamın altındaysa, toplam talepteki artış, istihdamı artırır, bu da arzı artırır ve fiyatlar genel düzeyi dengelenir. Ekonomi tam istihdamdaysa (tam istihdam, ekonomideki tüm üretim faktörlerinin tam olarak kullanılmasıdır, ancak, tam istihdam, genellikle, emek üzerinden tanımlanır. Tam istihdam, toplam işgücünün hepsinin istihdam edilmesi, yani, “çalışmak isteyen herkesin iş bulması” demek değildir), tüm iş gücü olanakları halihazırda kullanılmakta olduğundan istihdamda daha fazla artış sağlanamayacağı için arz arttırılamaz. Böylesi bir durumda, talepteki artış, enflasyonu artmaya zorlayacaktır.\n",
    "\n",
    "Enflasyonun bir diğer etkisi olarak, para birimini güçlendirmesinden veya zayıflatmasından, bir başka deyişle, döviz kurunu artırması veya düşürmesinden söz edilebilir:\n",
    "\n",
    "Yüksek enflasyon, sıklıkla, zayıf bir ulusal para birimiyle birlikte görülür, ancak bu ilişki, genellikle, zayıf ulusal para biriminin enflasyona sebep olması şeklinde olup, yüksek enflasyonun ulusal para birimini zayıflatması şeklinde değildir. Önemli miktarlarda mal ve hizmeti, yabancı ülkelerden ithal eden bir ülke ekonomisinde, yerel para, ticaret yapılan ülkenin para birimi karşısında değer kaybettiğinde, ithal ürünler için yerel para birimi cinsinden daha fazla ödeme yapmak zorundadır. Örneğin, Türk lirası, ABD doları karşısında %10 değer kaybederse, ABD’li ihracatçının ürünlerinin dolar fiyatını artırmasına gerek yoktur (ABD, Türkiye’ye sattığı ürünlerin fiyatını, bu ürünleri Türkiye’ye satarken ülkemize %10 daha fazla bir maliyete neden olacak ölçüde artırmak zorunda değildir). Dolar fiyatı sabit kalsa bile, Türkiye’de bu ürünlerin TL fiyatı, yalnızca kurdaki artış nedeniyle yaklaşık %10 yükselir. Bu da, Türk ekonomisinde, enflasyonla sonuçlanır."
   ]
  },
  {
   "cell_type": "markdown",
   "id": "6ccd053c-3c6c-4cdf-8c9d-f37ea6f0204c",
   "metadata": {},
   "source": [
    "**1.3. Mevduat Faizi Oranı** \n",
    "\n",
    "“Mevduat” sözcüğü, etimolojik olarak “emanet edilmiş şeyler” anlamına gelmekle birlikte, ekonomi dilinde, istenildiği an ya da belli bir vade ya da ihbar süresi sonunda çekilmek üzere bankalara veya benzeri kredi kurumlarına faiz getirisi elde etmek amacıyla yatırılan parayı ifade etmektedir.\n",
    "\n",
    "<span style=\"color:red\">Nominal faiz oranı</span>, enflasyonu dikkate almayan faiz oranıdır. <span style=\"color:red\">Reel faiz oranı</span>, yaklaşık olarak, nominal faiz oranından beklenen enflasyon oranının çıkartılmasıyla elde edilen, yani, nominal faiz oranı üzerinden enflasyonun etkilerini ortadan kaldırarak elde edilen faiz oranıdır. Reel faiz oranı ($r$), nominal faiz oranı ($i$) ve beklenen enflasyon oranı ($f$) arasında,\n",
    "$$1+r_{t+1}=\\frac{1+i_t}{1+f_{t+1}}$$\n",
    "\n",
    "ilişkisi vardır. Bir yatırımcı, faiz oranı $i_t$ iken $t$ anında 1 TL’lik tahvil satın aldığında, $t+1$ anındaki paraya çevirme vaktinde, $1+i_t$ TL alır. Ancak, $t+1$ anındaki enflasyon oranının $f_{t+1}$ olması bekleniyorsa, tahvilden elde edilen getirinin şimdiki değeri $\\frac{1+i_t}{1+f_{t+1}}$ olur; bu ise, $t+1$ anındaki gerçek getiri olan $1+r_{t+1}$ ye eşittir. **Fisher etkisi** olarak adlandırılan bu eşitlik, enflasyon ile hem reel hem de nominal faiz oranları arasındaki ilişkiyi açıklamaktadır. Bu değişkenler arasındaki $\\left(1+i_t\\right)=\\left(1+r_{t+1}\\right)\\left(1+f_{t+1}\\right)$ ilişkisi nedeniyle, küçük değişmeler için, $r_{t+1}\\approx i_t-f_{t+1}$ yaklaşıklığı geçerlidir. Bu yüzden, nominal faiz oranları enflasyon oranıyla aynı oranda artmadığı sürece, enflasyon oranı artarken reel faiz oranları düşer."
   ]
  },
  {
   "cell_type": "markdown",
   "id": "1ce316a6-1275-4f36-a7e7-3673571281c3",
   "metadata": {},
   "source": [
    "**1.4. Döviz Kuru**    \n",
    "**Döviz**, etimolojik olarak, üzerinde kraliyet arması bulunan banknottur. <span style=\"color:red\">Döviz kuru</span>, bir ülkenin para biriminin yabancı para birimi karşısındaki değeridir.\n",
    "\n",
    "Döviz kuru hareketleri, tüketicilerin yurt içinde mal ve hizmetlere ödediği fiyatlara etkimektedir. Döviz kurları ile yurtiçi enflasyon arasındaki ilişkiyi anlamak için dışalımcı (ithalatçı) ve dışsatımcı (ihracatçı) ülkeler arasındaki ikili döviz kurlarının ötesine de bakılmalıdır: dışalımcı ülkenin para birimi ile malların faturalandığı para birimi arasındaki döviz kuru hareketi, gözönüne alınması gereken çok önemli bir faktördür.\n",
    "\n",
    "Döviz kurları, marketlerde alış-veriş esnasında ödenilen fiyatlar için önemlidir, bu yüzden TL, bir yabancı para birimine göre değer kaybederse, Türkiye’ye ithal edilen yabancı mallar daha pahalı hale gelir ve bu, marketlerde mallar için ödediğimiz fiyatları artırır.\n",
    "\n",
    "Döviz kurlarının yurtiçi enflasyonunu nasıl etkilediğini anlamak için, sıklıkla, ithalatçı ülke (Türkiye diyelim) ve Türkiye’ye mal ihraç eden ülkenin para birimi arasındaki ikili döviz kuruna bakılmaktadır. Ancak, Türkiye’ye mal ihraç eden ülke, mallarını kendi para birimi cinsinden veya TL cinsinden değil de, üçüncü bir para birimi cinsinden faturalayabilmektedir. Örneğin, Çin’li bir işletme, Türkiye’ye mal ihraç ederken, Renminbi yerine ABD doları cinsinden faturalandırma yapabilmektedir. Böylesi bir durumun Türkiye’deki enflasyona etkisinin hesabında, Çin-Türkiye arasındaki ikili döviz kuru değil, TL ve ithal edilen malların faturalandırmasında kullanılan para birimi arasındaki döviz kuru öne çıkar. **Malların faturalandırıldığı para biriminin etkisi**nin incelendiği bir çalışmada, Sterlin’in diğer para birimlerine göre değiştiği üç ana olay olan\n",
    "\n",
    "- Kasım 2008 - Ocak 2009 arasındaki Büyük Durgunluk dönemi  \n",
    "Sterlin, ABD doları karşısında %19,4, ortalamada %12,9, Euro karşısında %12,3 değer kaybetmiştir,\n",
    "- Ocak-Mart 2015 arasındaki AB kamu/devlet borç krizi \n",
    "Sterlin, ABD doları karşısında %4,7 değer kaybetmiş, ortalamada %2,6 değer kazanmış, Euro karşısında %6,2 değer kazanmıştır,\n",
    "- 23.06.2016’daki Brexit oylamasını izleyen dönem \n",
    "Sterlin, Mart-Mayıs 2016 çeyreğiyle karşılaştırıldığında, Haziran-Ağustos 2016’da, Euro karşısında %7,6, ülkelere ve bölgelere göre ticaret ağırlıklı bazda ortalama %7,0, ABD doları karşısında %6,3 değer kaybetmiştir \n",
    "\n",
    "olaylarına odaklanılmıştır. Şematik olarak, basitçe verildiğinde;\n",
    "\n",
    "Büyük Durgunluk dönemi | AB kamu/devlet borç krizi | Brexit oylaması sonrası  \n",
    " \\\\$:-%19; Ort:-%13; €:-%12 | \\\\$:-%5;Ort:%3;€:%6 | €:-%8; Ort:-%7; \\\\$:-%6. \n",
    "\n",
    "Yukarıdaki üç olay birlikte değerlendirildiğinde; Sterlin’in, ticaret ağırlıklı bazda değişimine göre şekillenmesi beklenen enflasyon, son tahlilde, Sterlin’in, dolar karşısındaki pozisyonu ince ayarından etkilenmektedir. Enflasyon, malların faturalandırıldığı para birimi dikkate alındığında, Büyük Durgunluk esnasında ve Brexit oylamasını izleyen süreçte, Sterlin, dolara göre zayıf kaldığından, beklenenden çok artmıştır. Özellikle de Büyük Durgunluk esnasında, Sterlin, dolara göre büyük oranda değer kaybetmiştir; bunun, İngiltere’nin ithal ettiği, dolar cinsinden fiyatlandırılmış olan malların fiyatlarına büyük bir etkisi olmuştur; böylelikle, İngiltere’deki enflasyon beklenenden çok artmıştır. Enflasyon, malların faturalandırıldığı para birimi dikkate alındığında, AB kamu/devlet borç krizi esnasında; enflasyonda, ticaret ağırlıklı bazda Sterlin’in %3 değer kazanmasına orantılı bir düşme beklendiği halde, Sterlin, dolara göre zayıf kaldığından, enflasyon, beklenenden daha az düşmüştür. Bu sonuçlar, merkez bankaları için önemlidir: politika yapıcıları, **döviz kurlarının** tüketici fiyatları **enflasyon**un**a** **etkisi**ni değerlendirmek istediklerinde, **ithal edilen malların faturalandırıldığı para birimi**ni dikkate almalı ve böylelikle bazı döviz kurlarının enflasyonu açıklamak için diğerlerinden daha önemli olduğunun farkında olmalıdırlar (Chen, 2019)."
   ]
  },
  {
   "cell_type": "markdown",
   "id": "d2b361e2-0023-479e-a15f-b768b2664235",
   "metadata": {},
   "source": [
    "**1.5. BIST100 Endeksi**  \n",
    "“BIST100 endeksi”, Borsa İstanbul hisse senedi piyasasında işlem gören, en yüksek piyasa değeri ve işlem hacmine sahip 100 hisse senedinin performansını ölçen bir göstergedir. BIST100,\n",
    "\n",
    "$$ {BIST100}_t\\equiv\\frac{\\sum_{i=1}^{n}{\\left(\\tfrac{F_{it}}{D_t}\\right)\\left(N_{it}H_{it}\\right)K_{it}}}{B_t} $$\n",
    "\n",
    "formülüyle hesaplanmaktadır (Borsa İstanbul, 2020:7). Bu formülde; $BIST100_t$: BIST100’ün $t$ anındaki değeri; $n$: BIST100’e dahil olan pay (şirket) sayısı; $F_it$: $i$. payın $t$ anındaki fiyatı; $D_t$: BIST100’ün döviz kurunun $t$ anındaki değeri, $N_it$: $i$. payın $t$ anındaki toplam sayısı; $H_it$: $i$. payın, $t$ anında, BIST100 hesabında kullanılan fiili dolaşımda bulunan kısmının toplam pay sayısına oranı; $K_it$: $i$. payın $t$ anındaki katsayısı; $B_t$: $t$ anında, önceden belirlenen bir tarihteki, baz BIST100 değeri bölenidir. Piyasa değeri yüksek bir işletmenin hisse senedi fiyatındaki değişimlerin BIST100’ü çok fazla etkilemesinin önüne geçmek için, hisse senetlerinin BIST100’deki ağırlığı %10 ile sınırlandırılmıştır. BIST 100 endeksi, aksi belirtilmediği sürece bir fiyat endeksidir. BIST100’ü getiri endeksi olarak hesaplamak da mümkündür."
   ]
  },
  {
   "cell_type": "markdown",
   "id": "513386ed-9b07-4873-988b-4e1e6bedb357",
   "metadata": {},
   "source": [
    "**1.6. Değişkenler Arası İlişkiler** \n",
    "\n",
    "Bu kısımda, GSYİH, enflasyon oranı, BIST100 endeksi, mevduat faizi oranı ve döviz kuru değişkenlerinin birbirleri arasındaki ilişkiler açıklanmaktadır. İkişerli olarak karşılıklı ilişkiler ele alındığında, incelenmesi gereken $\\binom{5}{2}=10$ durum varolduğundan, tüm bu durumların ayrıntılı olarak incelenmesi tezin kapsamı dışındadır. Ülke ekonomisinin ticari ve finansal açıdan dışa açıklığının oranı, kısmi rezerv bankacılığı düzeninin uygulanma düzeyi gibi birçok etmen, bu değişkenler arasındaki ilişkileri etkilemektedir. “Kısmi rezerv bankacılığı düzeni”, müşterilerin yatırmış oldukları paraların sadece küçük bir kısmının çekilmeye hazır biçimde gerçek nakit para olarak tutulması, geriye kalan büyük kısmının kredi olarak verilmesi yoluyla bankaların kâr etmesini sağlayan bankacılık düzenidir.\n",
    "\n",
    "Faiz oranları; ekonomik büyüme, istihdam yaratma ve enflasyon üzerinde derin bir etkiye sahip olduğundan, faiz oranlarını etkilemek bir merkez bankasının yaptığı en önemli işlerden biridir.\n",
    "\n",
    "Bir merkez bankası, ülke ekonomisinde istikrar sağlamak ve bankaların ihtiyaç duyduğu likiditeyi sağlamak için bankalara verdiği kısa vadeli borçların ve bankalardaki fazla likiditeyi çekmek amacıyla bankalardan yaptığı borçlanmanın faiz oranlarını kendisi belirler.\n",
    "\n",
    "Merkez bankaları, enflasyonu para arzı aracılığıyla kontrol edebilir. Para miktarı, ülke ekonomisinden daha hızlı büyürse, para değersizleşir ve enflasyon oluşur. Bir merkez bankası, genellikle, basit bir yasal emirle konut kredileri, taşıt kredileri veya bireysel krediler gibi krediler için doğrudan kendi başına faiz oranlarını ayarlayamaz. Ancak, merkez bankaları, bir yandan bireylerin tasarruflarını çekip tutan diğer yandan müşterilerine kredi kullandıttıran ticari bankaların, **baz (politika) faiz oranı** olarak adlandırılan **merkez bankasından borçlanma oranı** ile piyasadaki faiz oranlarını istediği düzeylere yönlendirebilmektedir.\n",
    "\n",
    "**Baz faiz oranı**, bir merkez bankasının ticari bankalara borç verirken bankalara yüklediği faiz oranıdır. Merkez bankası, para politikası gereği, baz faiz oranını artırırsa, ticari bankaların merkez bankasından borçlanma maliyeti artar. Bu, bankaların da kendilerini düşünüp, kendi kredi faiz oranlarını ve mevduat faizi oranlarını artırmalarına neden olur. Mevduat faiz oranı arttığından, (Türkiye için) TL’ye talep artar. İşletmeler ve tüketiciler, bankalardan borçlanmayı daha pahalı bulur. İşletmelerin ve tüketicilerin, harcamaları ve yatırımları azalır, tasarruf yapma eğilimleri artar; ekonominin büyümesi yavaşlar. Bireyler, faiz kazanmak isteğiyle ticari bankalara para yatırırlar; bu da, banka hesaplarında mevduat faizi için daha fazla nakit para tutulmasına yol açar. Doların değeri ve TRY/1USD kuru düşer; sıcak para girişi artar. Daha az para harcanmaya başlandığında, para arzı daralır ve mallara olan talep düşer. Mallara olan talebin ve tüketimin düşmesi, üretimi olumsuz etkiler, malları ucuzlatır ve enflasyon oranını düşürür (Şekil 1.2); işsizlik artar. Ekonomi sisteminde yeterli para bolluğu olmadığında, dolaşımdaki para kıtlaşır. Bu para kıtlığı, paranın değerini arttırır. Ancak, merkez bankaları, kendi ülkelerinin paralarının (daha açıkçası, kurun) daha değerli olmasını genellikle istemez; zira, bir merkez bankası için, negatif enflasyon, neredeyse aşırı enflasyon gibi tehlikeli bir durumdur. Bu yüzden, merkez bankası, enflasyonu hedeflediği orana yakın tutmak için, eğer simetrik enflasyon oranı hedeflemesi yapmışsa, her iki yönden de, yani enflasyonun beklenenden az veya fazla olmasını önlemek için, faiz oranlarını kontrol eder. Dünyadaki ekonomilere bakıldığında, merkez bankaları, tam bir genelleme yapmak doğru olmasa da, genellikle, gelişmiş ekonomilerde %2, gelişmekte olan ülkelerde ise genellikle yaklaşık olarak %3 - %4 oranında bir enflasyon hedeflemesi yapmaktadırlar.\n",
    "\n",
    "![Şekil başlığı](Sekil1_02.png)\n",
    "Şekil 1.2. Baz faiz oranının artırılmasının enflasyonu düşürmesi  \n",
    "\n",
    "\n",
    "Bir merkez bankası, hükümetin mali politikası ve merkez bankasına baskısının bir sonucu olarak, baz faiz oranını düşürürse; ticari bankaların merkez bankasından borçlanma maliyeti azalır. Bu, bankaların da kendilerini düşünüp kendi kredi faiz oranlarını ve mevduat faizi oranlarını düşürmelerine neden olur. İşletmeler ve tüketiciler, bankalardan borçlanmayı daha ucuz bulur. İşletmelerin ve tüketicilerin, harcamaları ve yatırımları artar, tasarruf yapma eğilimleri azalır. Daha çok para harcanmaya başlandığında, “dolaşımdaki para miktarı”, yani, para arzı artar ve mallara olan talep artar. Toplam talep ve tüketimdeki artış, üretimi olumlu etkiler, ekonomi büyür; enflasyon artar, işsizlik azalır (Şekil 1.3). Özetle, **baz faiz oranı düşürüldüğünde, enflasyon artar. Mevduat faiz oranı azaldığından, (Türkiye için) TL’ye talep azalır; doların değeri ve TRY/1USD kuru artar; sıcak para girişi azalır. Üretim yapma maliyeti artar; cari açık artmaya başlar**.\n",
    "\n",
    "![Şekil başlığı](Sekil1_03.png)\n",
    "Şekil 1.3. Baz faiz oranının düşürülmesinin enflasyonu artırması\n",
    "\n",
    "Uzun vadede, para politikası sadece fiyatlar genel düzeyi üzerinde etkiliyken kısa vadede, para politikası, fiyatların ve ücretlerin hızlı ayarlanamamasından ötürü hem enflasyonu hem de üretim düzeyini etkileyebilir. Örneğin, ekonominin durgun olduğu bir dönemde, genişletici para politikası üretim düzeyini olumlu etkileyebilmekte, ancak para arzındaki artış aynı zamanda fiyatlar genel düzeyinin artmasına neden olabilmektedir. Bu yüzden, bir merkez bankası, para politikasını uygularken, kısa vadede enflasyon ve üretim düzeylerine ilişkin hedefleri arasında bir denge gözetir.\n",
    "\n",
    "Merkez bankası, açık piyasa işlemleriyle devlet tahvillerini alıp satarak da dolaşımdaki para miktarını etkileyebilir. Merkez bankası, bankalardan ve işletmelerden devlet menkul kıymeti (tahvil) satın alarak, bankaların varlıklarının serbest kalmasını ve kredi kullandıttırmak için daha fazla paraya sahip olmalarını sağlayarak, dolaşımdaki para miktarını artırır. Genişletici bir para politikasının bir parçası olan dolaşımdaki para miktarını böylesi bir artırma uygulaması, ekonomideki faiz oranını düşürür. Merkez bankası, elinde tuttuğu devlet menkul kıymetini ekonomi birimlerine satarak, bankaların varlıklarının blokelenmesine ve kredi kullandıttırmak için daha az paraya sahip olmalarına yol açarak, dolaşımdaki para miktarını azaltır. Daraltıcı bir para politikasının bir parçası olan dolaşımdaki para miktarının böylesi bir azaltımı, ekonomideki faiz oranını yükseltir. Bu yüzden, para arzı ve ekonomi faiz oranı ters orantılıdır. Daraltıcı bir para politikası izlenerek ulaşılan yüksek faiz oranları, enflasyon oranının düşmesini sağlar.\n",
    "\n",
    "Açık piyasa işlemleri; esnek, kullanımı kolay ve etkili oldukları için merkez bankalarınca sıklıkla kullanılan bir araçtır.\n",
    "\n",
    "Özetle, bir merkez bankası, ülke ekonomisini sağlıklı bir şekilde ayakta tutmaya çalışır. Merkez bankasının, ekonomide dolaşan para miktarını kontrol etmesi, ekonomiyi ayakta tutmasının yollarından birisidir. Bir merkez bankası, ekonomide dolaşan para miktarını;\n",
    "- ticari bankaların müşterilerine kullandıttırdıkları kredi faiz oranlarını etkileyerek, \n",
    "- bankaların merkez bankasında tutmak zorunda olduğu rezervlerin düzeyini değiştirerek, ve \n",
    "- açık piyasa operasyon işlemleri yaparak, \n",
    "\n",
    "kontrol edebilir. Sağlıklı ve sürdürülebilir bir ekonomi için dolaşımda doğru miktarda para varolmalıdır.\n",
    "\n",
    "Tez çalışmasında kullanılan değişkenler hakkında yukarıdaki gibi genel bir bilgi verdikten sonra, çalışmamızla ilgili olarak, kısaca, literatüre de bakılması faydalı olacaktır.   \n",
    "\n",
    "Literatürde; “BIST100, mevduat faizi, döviz kuru, enflasyon ve GSYİH” değişkenlerinin birbirleri arasındaki ilişkileri inceleyen birçok çalışma vardır. Çalışmamız, Türkiye ekonomisi üzerinden bu değişkenler arasındaki ilişkileri incelediği için, literatürden, benzer çalışmaların yine Türkiye ekonomisi üzerine olacak biçimde seçilmesi, bir karşılaştırma yapılabilmesi için daha uygun olacaktır. Çizelge 1.1’de bu çalışmalara yer verilmektedir:\n"
   ]
  },
  {
   "cell_type": "markdown",
   "id": "0988b63e-336a-4cd2-b58e-f07a42fb1eea",
   "metadata": {},
   "source": [
    "**Çizelge 1.1. Makroekonimik değişkenler arası ilişkileri inceleyen çalışmalar**\n",
    "\n",
    "| Çalışma\t| Yöntem; Veri; Değişkenler\t| Sonuç |\n",
    "|:---:|:---|:---:|\n",
    "|(Kılcı, 2019)\t| Fourier Granger Causality Test. <br/>**Değişkenler:** merkez bankası faiz oranları (gecelik repo oranları) ve enflasyon (TÜFE) oranı. <br/> **Dönem:** 2005-2017 |\tgecelik repo oranları $\\rightarrow$ TÜFE oranı.|\n",
    "|(Binici, 2012)\t| (Dickey-Fuller birim kök sınaması, Johansen eşbütünleşme incelemesi) <br>Vektör hata düzeltme kalıbına (VHD) dayalı Granger nedensellik sınaması <br>**Değişkenler:** enflasyon oranı, sanayi üretim endeksi, yabancı portföy yatırımları, İMKB-sınai endeksi, altın fiyatı, petrol fiyatı, dış ticaret dengesi, faiz oranları <br>**Dönem:** 1997- 2011 aylık verileri |altın fiyatı $\\rightarrow$ İMKB sınai endeksi;<br>petrol fiyatı $\\rightarrow$ İMKB sınai endeksi<br>(kısa dönemli etki);<br><br>İMKB sınai endeksi $\\rightarrow$ dış ticaret dengesi; <br>İMKB sınai endeksi $\\rightarrow$ faiz oranı; <br>İMKB sınai endeksi $\\rightarrow$ petrol fiyatı<br>(uzun dönemde etki)|\n",
    "|(Tatar, 2015)|\tGranger Nedensellik sınaması <br>**Değişkenler:** BIST100 endeksi, sanayi üretim endeksi, faiz oranı, para arzı<br> **Dönem:** 01.2009-12.2013 aylık verileri |\tfaiz oranı $\\leftrightarrow$ BIST100 endeksi;<br>sanayi üretim endeksi $\\rightarrow$ faiz oranı <br> (uzun dönemli ilişki)|\n",
    "|(Baydaş, 2017)\t| Granger Nedensellik sınaması <br> **Değişkenler:** BIST100 endeksi, altın fiyatı, faiz oranı, döviz kuru, enflasyon oranı (TÜFE), sanayi üretim endeksi, para arzı (M1) <br> **Dönem:** 01.2006-03.2016 aylık verileri | faiz oranı (-) $\\rightarrow$ BIST100 endeksi; <br> kur (-) $\\rightarrow$ BIST100 endeksi. |"
   ]
  },
  {
   "cell_type": "markdown",
   "id": "fafd8314-b9b5-40e8-8729-a657cc269576",
   "metadata": {},
   "source": [
    "Çizelgedeki “(-)$\\rightarrow$” gösterimi, ilgili yönde bir etkileme olmakla birlikte, bu etkilemenin zıt yönlü yani, ters yönde ilişkili olduğunu belirtmektedir.\n",
    "\n",
    "Yapılan çalışmalarda, her ne kadar Granger nedensellik sınaması kullanılmış olsa da, kullanılan sınamanın 1969 yılında Granger tarafından geliştirilen özgün sınama olduğu görülmektedir. Bizim çalışmamızda ise, Geweke’nin 1982 yılında geliştirdiği koşullu Granger nedensellik sınaması ve Guo’nun 2008’de geliştirdiği kısmi Granger nedensellik sınaması kullanılmıştır. Böylelikle, ikiden fazla değişkenli düzende, iki değişken arasındaki nedensellik ilişkileri, diğer değişkenlerin olası etki karışımı etkilerinden arındırılmış olarak, yani, sahte Granger nedensellikleri elenmiş olarak bulunmuştur."
   ]
  }
 ],
 "metadata": {
  "kernelspec": {
   "display_name": "R 4.5.1 (r45forge)",
   "language": "R",
   "name": "r-4.5.1"
  },
  "language_info": {
   "codemirror_mode": "r",
   "file_extension": ".r",
   "mimetype": "text/x-r-source",
   "name": "R",
   "pygments_lexer": "r",
   "version": "4.5.1"
  }
 },
 "nbformat": 4,
 "nbformat_minor": 5
}
